# Wireguard installeren op Windows
Deze handleiding beschrijft hoe je Wireguard kunt installeren op een Windows machine.

Let op: om verbinding te maken met de Vault heb je een persoonlijk VPN configuratie-bestand nodig. Dit bestand kan je opvragen door te antwoorden op de email waarin je deze instructies gevonden hebt.

## Stap 1: Wireguard downloaden
1. Ga naar de Wireguard website: https://www.wireguard.com/install/
2. Klik op de knop "Download Windows Installer"
3. Sla het installatiebestand op op je computer

## Stap 2: Wireguard installeren
1. Open het gedownloade installatiebestand
2. Volg de stappen in het installatievenster om Wireguard te installeren
3. Klik op "Finish" als de installatie voltooid is

## Stap 3: Wireguard configureren
1. Zoek naar "Wireguard" in de Windows zoekbalk en klik op het Wireguard icoon om het programma te openen
2. Druk op het kleine pijltje naast "Add Tunnel" en klik op "Import tunnel(s) from file..."
3. Selecteer je persoonlijke configuratie-bestand en klik op "Openen"
4. Selecteer de nieuw verschenen optie in het menu aan de linkerkant
5. Klik op "Activate" om verbinding te maken met de VPN (dit kan even duren)
6. Wanneer de status (bovenaan in het midden van je Wireguard venster) verandert in "Active", dan ben je verbonden met de VPN!
7. Ga verder met het [instellen van je Vault](README.md)
